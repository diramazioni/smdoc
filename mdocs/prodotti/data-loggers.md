---
description: Data logger professionali per il monitoraggio ed il controllo di processi
  ambientali ed industriali
title: Data Loggers
updatedAt: '2025-01-14T14:24:45.323867'
url: https://digiteco.it/prodotti/data-loggers
---

# Data Loggers

Data logger professionali per il monitoraggio ed il controllo di processi ambientali ed industriali

[![](/assets/dmcs32.png) DMCS32](/prodotti/data-loggers/1-dmcs32) [![](/assets/eco-4.png) ECO 4](/prodotti/data-loggers/2-eco-4) [![](/assets/eco-4-mini.png) ECO 4 Mini](/prodotti/data-loggers/10-eco-4-mini) [![](/assets/eco-4-micro.png) ECO 4 Micro](/prodotti/data-loggers/17-eco-4-micro)

Le centraline DigitEco DMCS32 ed ECO4 rappresentano le soluzioni top di gamma per il monitoraggio di parametri in contesti ambientali e di controllo. Offrono un"ampia flessibilità per varie tipologie di applicazioni e sono particolarmente adatte in tutti i casi in cui sia indispensabile la funzione di acquisizione dati abbinata ad operazioni di comando e allarme.

Dotate di input/output analogici e input/output digitali, svolgono in autonomia funzioni di acquisizione, elaborazione, memorizzazione ed esecuzione di comandi in base ai dati acquisiti o tramite comandi da centro di controllo remoto.

Alle centraline possono essere collegate tutte le tipologie standard di sensori esistenti sul mercato grazie ai sistemi di conversione analogico-digitali ad alta precisione. Tutti i data logger, possono essere alimentati con un piccolo pannello fotovoltaico, che li rende adatti in applicazioni in assenza di alimentazione di rete (es. stazione meteorologica, agrometeorologica).

Tutte le installazioni sono dotate di batteria tampone in grando di alimentare la centralina in caso di mancanza di alimentazione di rete.

Perfettamente integrabili in reti di monitoraggio esistenti costituite da PLC o da altre unità elaborative, sono in grado di gestire in modo parziale o totale le funzionalità di tali unità, ampliando le funzionalità e realizzando sistemi di controllo ad intelligenza distribuita. Per tali motivi, tutte le centraline DigitEco possono essere facilmente programmate consentendo un"alta specificazione e personalizzazione nell"esecuzione delle funzioni richieste.

Tali caratteristiche le rendono di grande utilità per il monitoraggio del corretto funzionamento dei propri sistemi, sia nel breve sia nel lungo periodo.

Le centraline DigitEco DMCS32 ed ECO4 consentono l"acquisizione di grandezze fisiche, utilizzando tecnologie avanzate, materiali di qualità industriale e tecniche costruttive in linea con gli standard del [World Meteorological Organization (WMO)](http://www.wmo.int). Progettate per lavorare anche in severe condizioni ambientali, garantiscono ampi margini di sicurezza. Una progettazione accurata ed un controllo qualità effettuato su ogni singola centralina, sono i punti di forza di un prodotto affidabile, grado di confermare nel tempo le sue caratteristiche.