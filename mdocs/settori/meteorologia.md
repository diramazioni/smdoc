---
description: 'Meteorologia: Centraline meteo in reti di monitoraggio automatiche per
  il rilevamento di parametri meteorologici e ambientali'
title: Meteorologia
updatedAt: '2025-01-13T22:42:23.376393'
url: https://digiteco.it/settori/meteorologia
---

# Meteorologia

Centraline meteo professionali per il rilevamento di parametri meteorologici e ambientali

Realizziamo reti di monitoraggio automatiche per il rilevamento di parametri meteorologici e ambientali con centraline meteo, sensori e software interamente progettati e realizzati, secondo gli standard dettati dal [World Meteorological Organization (WMO)](http://www.wmo.int), nella nostra sede di Bologna. 

La qualità industriale imposta nella progettazione e garantita dall'adozione di materiali di prima qualità (inox/alluminio), rende le nostre centraline adatte ad installazioni in ambienti ostili, in settori industriali ed in alta montagna, permettendo all'intera strumentazione di resistere ai forti venti tipici degli ambienti di alta montagna, polveri, acqua e agenti corrosivi. 

Tutti i dati fondamentali per il monitoraggio di processi metereologici, sono accuratamente campionati dai nostri dataloggers ed inviati direttamente al cliente o al nostro centro di controllo per poi essere elaborati e presentati attraverso il web, realizzando una forma di accesso agli stessi semplice e veloce. 

Tutte le nostre centraline meteo sono dotate delle più comuni interfacce di comunicazione che permettono l'integrazione con sensori e sistemi di terze parti, permettendo la totale apertura e scalabilità del sistema. 

Per informazioni dettagliate, è possibile consultare le sezioni specifiche [Data Loggers](/prodotti/data-loggers), [Centraline assemblate](/prodotti/centraline-assemblate), [Accessori installazione](/prodotti/accessori-installazione), [Interfacce](/prodotti/interfacce), [Sensori](/prodotti/sensori)

![Stazione meteo DigitEco Monte Rosa Cresta Rossa](https://digiteco.it/img/monterosa.jpg) Monte Rosa, Cresta Rossa

![Stazione meteo DigitEco Consorzio di Bonifica della Romagna](https://digiteco.it/img/canale_2.jpg) Consorzio di Bonifica della Romagna

![Stazione Meteo DigitEco Sulzano lago d'Iseo per The Floating Piers](https://digiteco.it/img/sulzano_1.jpg) The Floating Piers, lago d'Iseo